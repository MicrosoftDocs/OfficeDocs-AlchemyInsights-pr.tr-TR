---
title: Yazıcınızda sorun giderme
ms.author: pebaum
author: pebaum
manager: scotv
ms.audience: Admin
ms.topic: article
ms.service: o365-administration
ROBOTS: NOINDEX, NOFOLLOW
localization_priority: Priority
ms.collection: Adm_O365
ms.custom:
- "9001214"
- "3186"
ms.openlocfilehash: 37bc4c1a8f39084e06b6f291c1245fa163e7b638
ms.sourcegitcommit: 8bc60ec34bc1e40685e3976576e04a2623f63a7c
ms.translationtype: HT
ms.contentlocale: tr-TR
ms.lasthandoff: 04/15/2021
ms.locfileid: "51830494"
---
# <a name="troubleshoot-your-printer"></a>Yazıcınızda sorun giderme

İlk olarak **yazıcı güç döngüsünü** uygulamayı deneyin. Şu adımları izleyin:

1. Yazıcınızı kapatıp güç kablosunu çıkarın.

2. 30 saniye bekleyin.

3. Yazıcınızın güç kablosunu yeniden takıp yazıcıyı açın.

Bu yöntem sorununuzu çözmezse **Başlat > Ayarlar > Güncelleştirme ve Güvenlik > Sorun giderme** adımlarını izleyip Yazıcı sorun gidericisini çalıştırın. **Yazıcı**’ya ve sonra **Sorun gidericiyi çalıştır** seçeneğine tıklayın.

**Yazıcınız bilgisayarınıza ağ bağlantısıyla bağlıysa** (Aceleniz varsa yazıcınızı doğrudan bilgisayarınıza bağlamak için USB kablosu kullanarak yazıcınızın hızla çalışmasını sağlayabilirsiniz):

1. **Yazıcınızın ağ bağlantısını denetleyin**.
    
    - Ağ bağlantısını denetlemek için yazıcınızın yönergelerini izleyin.

    - Yazıcınız ağa bağlı değilse cihazınızın yönergelerini izleyerek ağa bağlanmasını sağlayın.

2. **Bilgisayarınızın ağ bağlantısıyla yazıcınızın bağlantısını eşleştirin**.

    - **Başlat > Ayarlar > Ağ ve İnternet**’e tıklayın.

    - **Ağ durumu** bölümünden ağ adınızı bulun. Ağ adınız, yazıcı bağlantısının adıyla tam olarak eşleşmelidir.

    - Bu iki bağlantı farklıysa yazıcının bilgisayarınızın bağlantı adını ağ adıyla eşleşecek şekilde değiştirin.

**Ağ yazıcınızı kaldırıp yeniden yüklemeyi** de deneyebilirsiniz:

1. **Ayarlar’dan yazıcıyı kaldırma**.

    - **Başlat > Ayarlar > Cihazlar > Yazıcılar ve tarayıcılar**’a tıklayın.

    - Yazıcılar ve tarayıcılar başlığı altında sorununu gidermeye çalıştığınız yazıcıya tıklayın. **Cihazı kaldır**’a tıklayın. Yazıcıyı tam olarak kaldırmak için yönergeleri izleyin.

2. **Tüm üçüncü taraf yazıcı üreticisi yazılımlarını** kaldırın.

    - **Başlat > Ayarlar > Uygulamalar**’a tıklayın.

    - Uygulamalar ve özellikler başlığı altında yazıcınızın üreticisine ait (HP, Canon veya Epson gibi) bir yazılımın yüklü olup olmadığını bulmak için kaydırın.

    - Yazılıma ve ardından **Kaldır**’a tıklayın.

3. **Yazıcınızı kapatıp yeniden başlatın**.

    - Yazıcınızı kapatıp güç kablosunu çıkarın. 30 saniye bekleyin. Yazıcınızın güç kablosunu yeniden takıp yazıcıyı açın.

4. **Ayarlar’dan yazıcınızı yeniden yükleme**.

    - **Başlat > Ayarlar > Cihazlar > Yazıcılar ve tarayıcılar**’a tıklayın.
 
    - Ekranın üst kısmındaki **Yazıcı veya tarayıcı ekle** seçeneğine tıklayın ve yönergeleri izleyerek yazıcınızı yeniden yükleyin.
